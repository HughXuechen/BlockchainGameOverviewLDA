MODA E METAVERSO: UNO STUDIO ESPORATIVO SULLA PRIMA 
METAVERSO FASHION WEEK
Fashion and Metaverse: an expository study on the first MVTW
KEYWORDS
PALABRAS CLAVE
ABSTRACT
RESUMEN
Recibido: 02/ 05 / 2022 
Aceptado: 30/ 07 / 2022
MICHELLE GRILLO 
Università eCampus, Via Isimbardi, 10 - 22060 Novedrate (CO), Italy
fashion
metaverse
blockchain
crypto
NFT
gamification
decentraland
moda
metaverso
blockchain
crypto
NFT
gamification
decentraland
This contribution stems from the exploratory study project of the first fashion week 
in the metaverse that was held from March 2022 on the Decentraland platform. 
In recent months many companies have understood the potential of the metaverse, 
not least the fashion industry, that has taken up the challenge by creating the first 
Metaverse Fashion Week (MVFW). The purpose of this contribution is to carry out 
an exploratory study on MVFW through a netnographic analysis and provide a 
picture on the presence of fashion houses by identifying how digital is redefining 
fashion consumption.
La presente contribución nace del proyecto de estudio exploratorio de la primera 
semana de la moda en el metaverso que se celebró en marzo de 2022 en la plataforma 
Decentraland. 
En los últimos meses, muchas empresas han comprendido el potencial del metaverso, 
no menos importante el sector de la moda, que ha asumido el reto realizando la 
primera Metaverse Fashion Week. El propósito de esta contribución es realizar un 
estudio exploratorio sobre MVFW a través de un análisis netnográfico y proporcionar 
una imagen de la presencia de las casas de moda, identificando cómo lo digital está 
redefiniendo el consumo de la moda.
VISUAL REVIEW    |     2022    |    ISSN 2695-9631 
International Visual Culture Review / Revista Internacional de Cultura Visual 
https://doi.org/10.37467/revvisual.v9.3588
© GKA Ediciones, authors. Creative Commons Reconocimiento-NoComercial-SinObraDerivada
VISUAL Review, 2022, pp. 2 - 10
1. Introduzione
La moda è un sistema entro cui si producono modelli dell’immaginario, narrazioni, forma del sentire, a
partire da oggetti, materiali, segni, solitamente considerati effimeri o superficiali: gli abiti, gli accessori, le 
decorazioni corporee, il maquillage. Sono questi proprio gli elementi che più che sembrerebbero distanti dai 
“grandi discorsi” della storia, e che invece hanno a che fare con narrazioni in cui il piccolo e il grande, l’interno e 
l’esterno, il locale e il globale, si incontrano e si interpretano reciprocamente (Calefato, 2021, p. 74).
In principio furono rue Honoré de Balzac, rue de la Paix, poi avenue Montaigne, tutte collocate a Parigi, i luoghi 
in cui i couturier realizzavano le loro opere e incontravano il pubblico. Erano i primi anni di quello che Lipovetsky 
(1989) aveva definito “il secolo della moda”, un periodo, collocato all’incirca tra il 1860 e il 1960, che corre dalla 
nascita della maison Worth alla morte di Christian Dior. Fin dal 1860 circa, dall’apertura del primo vero e proprio 
atelier da parte di Charles Frederick Worth, a cui si attribuisce la nascita della haute couture, il legame tra moda 
e spazio urbano è sempre stato inestricabile; la città, la metropoli, sono stati lo spazio entro il quale il gusto 
è esploso e si è espresso, il luogo nel quale la moda ha trovato nutrimento e in cui il gusto ha sperimentato 
e continua a sperimentare l’atmosfera del tempo (Codeluppi, 2007). È nella vivacità delle città, più che nelle 
periferie, che sono esplose le sottoculture giovanili che hanno utilizzato gli elementi sartoriali e decorativi nel 
definirsi e nell’identificare i propri membri (Riello, 2021). Le stesse sottoculture che hanno spesso guardato la 
moda con ostilità - un esempio su tutti il movimento punk che si basava sulla reinterpretazione e l’adattamento 
degli abiti che venivano tagliati, rattoppati, strappati -  sono state oggetto di interesse da parte delle case di moda 
che si sono lasciate ispirare dalla loro estetica. è 
Simmel (1985) individua nel processo di imitazione e distinzione della moda, il meccanismo che soggiace l’intera 
vita sociale: in cui l’imitazione rappresenta adesione alla cultura, e la differenziazione la necessità dell’individuo di 
differenziarsi manifestando la propria individualità. La moda diventa dunque lo strumento preposto per aderire 
alla collettività mantenendo intatta la singolarità della propria persona. Per il filosofo Benjamin (1982), la moda 
mostra il sex appeal delle merci, unendo l’organico con l’inorganico. «Ogni moda è in conflitto con l’inorganico. 
Ogni moda accoppia il corpo vivente al mondo inorganico. Nei confronti del vivere, la moda fa valere i diritti del 
cadavere. Il feticismo, che soggiace al sex – appeal dell’inorganico, è il suo nervo vitale» (Ivi, p. 124). Riprendendo 
Benjanim, Patrizia Calefato (2021, p. 24) fa notare che il feticismo dell’abito è una manifestazione del potere che 
le merci hanno di assumere un carattere mistico 
Nel rapporto tra la moda e la strada, lo stile diventa elemento centrale. (Calefato, 2021) e l’oggetto si carica di 
una semantica che va oltre in suo significato d’origine; gli oggetti, indumenti, acconciature e accessori diventano 
portatori di un significato in quanto stile, e nel caso di Hebdige (2017), delle sottoculture, in particolare di quelle 
giovanili. Il testo, pubblicato in Inghilterra nel 1979, si sofferma su un’analisi critica delle tendenze giovanili legate al rock, al 
punk o alla black music come oggetti analitici per uno studio più complesso della società e non come fenomeni di costume. 
Maffesoli nell’87 , affrontando la crisi dell’individualismo, individuò nelle sottoculture il ritorno delle comunità, 
soprattutto ad alcuni aspetti della fase premoderna della civiltà, con un stringersi intorno a nuove comunità come modello di 
organizzazione dei rapporti tra gli individui. Anch’egli portò come esempio le sottoculture giovanili, come i Teddy Boy degli 
anni Cinquanta, i punk degli anni Settanta, in cui l’interesse per il corpo, la moda, la dimensione ludica, anziché la dimensione 
del lavoro e della produttività, erano diventate le nuove leve secondo le quali stringersi in gruppo e compiere azioni. Il loro 
unico scopo, a differenze delle comunità cristiane all’interno delle quali ogni membro si muoveva secondo l’obiettivo comune 
della salvezza eterna, non era altro che il puro piacere dello stare insieme nel “qui e ora”. 
È in questo senso che le passioni rappresentano elemento centrale capace di dare vita a nuove economie, un motore 
che accomuna le comunità di allora come quelle di oggi. Sono mutate le estetiche e le modalità, ma la forza generativa delle 
passioni continua a generare importanti trasformazioni. Jenkins, infatti, nei suoi studi sulla convergenza e la transmedialità, 
è partito dalla rigorosa analisi delle community, riconoscendo nelle comunità dei fan la capacità di farsi pionieri delle nuove 
tecnologie e dell’incanto per i mondi immaginari che a loro volta ispirano nuove forme di produzione culturale (Jenkins 2007). 
Il riconoscimento del valore delle sottoculture giovanili, delle community e di tutte le trasformazioni dello stare insieme che 
esse producono, sono un punto centrale delle strategie aziendali che già da tempo hanno investito nella digitalizzazione.  
Il settore della moda, sempre attento alle nuove evoluzioni, ancor prima della pandemia aveva operato intorno a una 
visione del brand sempre più al servizio delle community online. Molte case di moda non solo hanno lavorato all’interno dei 
social network, ma hanno cercato anche di creare un legame solido con nuove e inedite community, nel caso specifico quella 
dei gamer. L’attenzione all’universo dei gamer corrisponde a una più diffusa attenzione nei confronti della Generazione Z, il 
cui potere di spesa, entro il 2030, negli Stati Uniti supererà il potere di spesa di millennial e boomer (McDowell, 2021). 
Scopo di questo studio, quindi, è ...
2. Il metaverso
Che cos’è “Metaverso”? Sembrerebbe una domanda semplice, tuttavia può nascondere tante insidie. Navigando su Internet 
e inserendo la query “che cos’è il metaverso” appaiono tantissimi risultati, alcuni fuorvianti, cominceremo a spiegare il 
metaverso partendo dalla terminologia: Metaverso è un termine composto da due parole: meta e verso. Per definizione, con 
meta si indica il portarsi oltre, ovvero entrare in un mondo parallelo rispetto al nostro (la realtà virtuale). Verso, com’è facile 
VISUAL Review, 2022, pp. 3 - 10
intuire, indica l’universo stesso. (officepertutti.com)
“Il metaverso non si configura né come spazio, né come gioco e neanche come piattaforma, ma si può considerare 
un’esperienza digitale della vita su Internet nella sua prossima evoluzione […] un’interconnessione su larga scala, in cui gli 
utenti di tutto il mondo potranno fare molto di più di quello che hanno fatto fino a oggi su internet con il Web1 e il Web2” 
(Giovanardi, 2022). Possiamo  prendere in esame altre definizioni riportate dagli autori del testo Navigating the metaverse:
The metaverse is a convergence of our physical and digital selves. Through Web £.= technologies  such as VR, AR, AI, 
cloud, blockchain, crypto,  5G network, and edge computing, the metaverse allows our respective digital identities to 
catch up so we’re consuming content and creating revenue streams in a wholly interactive manner. There’s only one 
metaverse and it’s not here yet in its greater form. It’s being built and this decade is critical. It includes both the virtual 
and the physical world. (Hackl, 2022)
The metaverse is like a parallel, immersive world that blurs with the real one where people assume one or multiple 
identities. At its core. It puts individuals at its center. They are in control of their assets and data, which they can use, 
trade, sell, and everything else that true ownership powered by blockchain enables them to do. That’s why blockchain 
is a fundamental pillar of metaverse. (Lueth, 2022)
The metaverse is the next generation of consumer engagement: an immersive experience with a self-sustaining, 
community-driven economy at its center. It’s a new digital reality for consumers empowering joint value creation: to 
build empathy with brands by becoming part of the product, rathen than being the target of advertising. (Di Bartolo, 
2022)
Il metaverso dunque rappresenta un passo in avanti rispetto alla realtà virtuale: gli utenti vi posso accedere tramite visori 
3D, che permettono di vivere delle esperienze immersive, o un sito web, un’applicazione mobile, un videogame. Attraverso 
la creazione di avatar realistici, è possibile incontrare altri utenti, creare oggetti o proprietà virtuali, indossare prodotti e 
accessori digitali, assistere a concerti e conferenze. 
L’obiettivo è colmare il divario tra l’esperienza umana vissuta nello spazio fisico e il potenziale creativo ed espressivo 
illimitato della tecnologia digitale, in cui esiste una continuità tra l’identità virtuale e la fisica. 
Nel 2022, il clamore intorno al concetto di metaverso è fortemente cresciuto, suscitando l’interesse per scopi aziendali. In 
Italia, Vincenzo Cosenza (2022) ha realizzato un osservatorio, con una mappatura organizzata dei metaversi finora esistenti. 
Nell’analisi realizzata da Cosenza per la realizzazione della mappa, sono stati presi in considerazione i seguenti parametri: 
la tridimensionalità degli ambienti; la condivisibilità degli spazi in contemporanea da più utenti; socialità; con identità basata 
su avatar spostabili liberamente e con la capacità di interagire con altri e con l’ambiente.
I mondi sono poi stati classificati secondo due dimensioni: la tecnologia di accesso (browser/app o device per la realtà 
virtuale) e la tecnologia di funzionamento dell’economia interna del metaverso (blockchain o meno).
Per ogni quadrante, infine, sono stati ordinati i servizi per anno di rilascio (in basso i più vecchi, in alto i più recenti).
In questa analisi, il metaverso si prefigura come un nuovo modo di vivere l’esperienza digitale in maniera più immersiva, 
un’infrastruttura scalabile e persistente di mondi interconnessi incentrati sull’interazione in tempo reale in cui le persone 
potranno lavorare, socializzare, effettuare transazioni. (Cosenza, 2022)
L’idea futura di metaverso potrebbe essere un’unica piattaforma in cui ogni persona avrà un avatar unico e solo dotato di 
una sua identità, in cui un ID rappresenterà l’Io nel metaverso, ma al momento la tecnologia non è pronta a supportare un 
metaverso totalmente immersivo e condiviso. 
Quello che appare al momento è un universo frammentato di piattaforme virtuali legate soprattutto alla dimensione del 
gaming, in cui gli avatar si muovono in spazi in cui le aziende hanno la possibilità di offrire qualsiasi tipo di servizio o vendita 
di prodotto: terreni, mobili, accessori, arte e moda, come indicato nella fig.1 (Cosenza, 2022)
Le opportunità di business sono legate all’acquisto di negozi virtuali e e-commerce immersivi, acquisto di terreni 
e immobili digitali, acquisto di arte, vestiti e accessori in Non Fungible Token (NFT) indossabili dagli avatar, utilizzo di 
aule e uffici virtuali, la partecipazione a eventi sociali e virtuali come concerti, meeting e fiere, e il marketing è legato alla 
sponsorizzazione degli spazi all’interno del metaverso (cartelloni, strade, luoghi); l’organizzazione di eventi per la 
propria community (mostre, sfilate, concerti); la creazione di esperienze brandizzate per i prospect e i clienti e la 
vendita di prodotti digitali. 
 
VISUAL Review, 2022, pp. 4 - 10
Figura 1. La mappa del metaverso 
Fonte: Vicos, in Cosenza (2022)
2.1. Le piattaforme nel metaverso
Il metaverso, inteso come spazio totalmente immersivo e condiviso, è ancora in una fase totalmente embrionale; al momento 
non esiste un’unica piattaforma, ma tanti mondi virtuali in cui è possibile creare di volta in volta il proprio avatar. 
Come indicato nella mappa realizzata dall’Osservatorio del metaverso (fig. 1), esistono numerosi metaversi. Saranno 
descritti in maniera più dettagliata quelli che risultano particolarmente interessanti ai fini della domanda di ricerca, in 
termini di partecipazione degli utenti e  investimenti da parte delle case di moda.
2.1.1. Decentraland
É una piattaforma decentralizzata basata su Blockchain Ethereum, che offre a tutti gli iscritti la possibilità di creare esperienze 
e contenuti in maniera semplice e accessibile e accetta la come valuta digitale il Mana, criptovaluta basata su Ethereum e che 
può essere utilizzata per acquistare nuovi terreni o contenuti all’interno del mercato virtuale. Il progetto Decentraland nasce 
nel 2017 dagli argentini Esteban Orbano e Ari Meilich. Nel febbraio del 2020 è stato aperto al pubblico. I token di Decentraland 
sono i Mana e i Land, I Mana sono la valuta, i Land sono i terreni acquistabili. Per investire e guadagnare su Decentraland 
gli investitori consigliano l’acquisto dei Land. Land è un token Ethereum che vale come certificato di possesso del terreno. 
Unendo più Land si diventa proprietari de Estates, dei quartieri digitali su cui è possibile costruire tutto. Da possessori 
di Land o Estates è possibile affittare il terreno virtuale in possesso e guadagnare in Mana da reinvestire in altri terreni o 
altre attività. Se il terreno aumenta di valore è ovviamente possibile rivenderlo. Altro metodo di guadagno su Decentrand è 
rappresentato dagli NFT. Gli artisti virtuali vendono le loro opere d’arte dietro pagamento in Mana, queste opere d’arte in 
NFT acquistate possono essere rivendute su Decentraland o altre piattaforme dedicate agli NFT.  Così da poter guadagnare in 
Mana o in Bitcoin o altre criptovalute.
L’acquisto dei LAND può essere compiuto sul Marketplace di Decentraland o su OpenSea. Il valore di una zona dipende 
molto dalla vicinanza con attrazioni popolari o strade e piazze trafficate. Tutte le transazioni vengono registrate sulla 
blockchain di Ethereum come prova dell’avvenuto passaggio di proprietà. Le transazioni di terreni, oggetti e giochi sono 
basate sulla crypto moneta nativa $MANA. Si tratta di un token ERC-20 che fornisce anche il diritto di voto per la gestione di 
Decentraland. La prima emissione di $MANA è stata di 2,8 miliardi di unità. I token $MANA si possono acquistare usando la 
valuta corrente sulle piattaforme di exchange come Binance e Bittrex, oppure su Uniswap e sul Marketplace di Decentraland 
usando Ethereum. Oggi un $MANA vale intorno ai 2 euro (decentraland.org)
2.1.2. The Sandbox
É un progetto che nasce da un omonimo gioco, in stile pixel art bidimensionale, creato da Pixowl nel 2012. Nel 2018, 
Animoca Brands, software house di Hong Kong, ha rilevato la società per dare il via a  un mondo tridimensionale sulla 
blockchain Ethereum. L’economia di Sandbox è già funzionante, attraendo mensilmente 30mila utenti attivi. Come suggerito 
dal nome, The Sandbox è una sabbiera, un spazio fatto di sabbia digitale per poter costruire mondi in cui è proprio la 
community presente sulla piattaforma ad avere il potere di decidere e partecipare attivamente nei processi di sviluppo 
della piattaforma. L’obiettivo dell’azienda è di creare un ecosistema di gioco community-driven nel quale i creator possano 
realizzare e monetizzare oggetti e giochi, usando la blockchain. Come in Decentraland possono essere acquistati LAND. Le 
LAND sono elementi certificati su blockchain, in particolare NFT ERC-721. Esistono terreni semplici o premium (corredati da 
VISUAL Review, 2022, pp. 5 - 10
elementi aggiuntivi). Possono essere acquistati più LAND, detti ESTATE. Più ESTATE costituiscono i DISTRICT. La proprietà 
di un terreno consente di far pagare chi lo visita o prende parte alle esperienze progettate su di esso, affittarlo o venderlo. Su 
Sandbox è possibili creare degli ASSET; gli asset sono abiti, oggetti, edifici. Infine, è possibile realizzare game,ossia esperienze 
ludiche attraverso il software gratuito game maker, uno strumento semplificato, del tipo “no code” che possono essere messi 
in vendita nel marketplace, sotto forma di NFT (vincos.it).
2.1.3. Roblox
É nato come un mondo virtuale in cui poter realizzare videogiochi. Nel 2020 ha apportato miglioramenti per creare rendering 
immersivi e tecnologia di simulazione. Ha introdotto spazi privati per gli utenti per organizzare meetup, incontri sociali e 
feste di compleanno. In tal senso Roblox si configura come qualcosa si più di una semplice piattaforma di gioco, ma un 
nesso tra valute digitali ed economia dei creator, un metaverso vibrante ed in espansione di contenuti creati dai creator in 
cui i contenuti grassroot sono la vera economia, concentrandosi sulle esperienze immersive e l’interazione all’interno della 
community.  Roblox non è un singolo gioco, ma piuttosto un cambio di paradigma sotto forma di “co-esperienze umane”, tutte 
create dalla sua comunità di giocatori.( https://corp.roblox.com/)
2.1.4. Fortnite
É un videogame realizzato da Epic Game il cui scopo è combattere dei mostri. Rientra in quello che si potrebbe definire 
metaverso in quando si configura come un mondo ricco di esperienze vivere, atterrando su un’isola per combattere un 
temibile mostra e poi poter costruire una propria isola. Vivere esperienze ed eventi, partecipando a concerti o giocare ad 
altri giochi realizzati dai creator della community (epicgame.com). 
2.1.5. Minecraft
É un videogame con 140 milioni di utenti che si collegano regolarmente al suo mondo. Gli utenti possono creare il loro 
personaggio, nuovi mondi virtuali e risorse virtuali (Giovanardi, 2022).
2.3. Avatar nel Metaverso
Come indicato, l’avatar ricoprirà un ruolo sempre più importante nel metaverso; esso rappresenterà l’incarnazione 
delle persone nei mondi virtuali, il loro modo di rappresentarsi per essere riconosciuti dagli altri. Secondo lo studio 
dell’Institut of Digital Fashion di Londra, riportato su Vogue Business, su un campione di 6000 intervistati, il 92% 
delle persone ha affermato che la personalizzazione è importante quando si creano avatar virtuali (voguebusiness. 
com, 2022). C’è chi punta a ricostruire un’immagine che corrisponda il più possibile alla vita reale, chi invece dà 
sfogo alla creatività puntando su accessori insoliti: ali, cappelli e occhiali stravaganti e luminosi. Altri puntano 
sull’abbigliamento firmato messo a disposizione dai brand della moda,
 Fortnite, ad esempio, offre un ventaglio molto ampio di possibilità, che variano in base agli accordi che l’azienda 
stringe con brand della moda più importanti.  
C’è un forte interesse da parte delle aziende, per fornire ai consumatori avatar personalizzati: Apple ha 
introdotto nel 2019 Memojis, mentre Snapchat ha acquisito Bitmoji nel 2016 e da allora ha collaborato con 
marchi tra cui Ralph Lauren e Converse. Genies ha raccolto 150 milioni di dollari dopo aver aggiunto strumenti 
per i marchi per creare articoli di moda indossabili come NFT (McDowell, 2022).
Tutto ciò rende possibile scegliere di giocare o muoversi ed esplorare nella pelle di un personaggio della 
Marvel, come Spider-Man o Thor, o comprare capi singoli di aziende come Nike, Moncler, Balenciaga. 
Sull’ app sudcoreana Zepeto, che ha 300 milioni di utenti registrati, è possibile acquistare gli abiti Ralph 
Lauren. Su Roblox si può vestire il proprio avatar con gli outfit e gli accessori di Gucci. L’obiettivo è di rendersi 
unici e riconoscibili per esprimere la propria personalità, con una libertà molto più ampia di quella che si può 
avere nella vita reale. 
È uno spazio di business potente e promettente in cui sono nate aziende innovative specializzate nella 
realizzazione di capi digitali. Tra questi, troviamo The Fabricant e RTFKT. 
Altre aziende si focalizzano nella creazione di avatar da usare nei metaversi. L’app Genies, ad esempio, 
permette di generare avatar personalizzabili da utilizzare per autorappresentarsi sui social media e sulle app 
di messaggistica istantanea. Ready Player Me è poi un servizio che permette di creare un avatar 3D full-body, 
partendo da un selfie. Successivamente se ne possono modificare i tratti somatici e aggiungere l’abbigliamento 
e gli accessori. Infine, si può esportare l’avatar in oltre duemila applicazioni, giochi e mondi virtuali in cui a ogni 
universo corrisponde un avatar. In futuro potrebbe esserci uno standard di interoperabilità specifico e magari la 
possibilità di avere uno o più avatar collegati alla nostra identità. La gestione dell’identità e avatar aprono a loro 
volta l’importante questione della tutela della privacy, in cui la verifica della vera identità sarà d’obbligo, con un 
protocollo comune e una meta-identità collegata al proprio avatar (Giovanardi, 2022). 
VISUAL Review, 2022, pp. 6 - 10
3. Moda e metaverso
Con l’ascesa del metaverso, la moda digitale sta diventando sempre più popolare. Le ragioni sono diverse, ed è divertente 
perché gli utenti hanno la possibilità di personalizzare i propri avatar virtuali attraverso l’acquisto di vestiti e accessori 
digitali, è creativa, spettacolare, e per alcuni aspetti può essere intesa come sostenibile. 
Per moda digitale si intende la moda che esiste del mondo digitale; può trattarsi di qualsiasi cosa, dagli avatar nei 
videogiochi agli abiti resi in 3D sulle piattaforme dei social media. 
Per i brand, diventa fondamentale essere presenti in una dimensione che rappresenta, a tutti gli effetti, un nuovo 
touchpoint, soprattutto per ampliare l’interazione con la Generazione Z che vive lo spazio digitale come prolungamento dello 
spazio reale. 
Se la moda diventa elemento necessario di espressione della propria individualità, ecco che anche il corpo digitale 
dell’avatar deve essere alla “moda”.
Coerentemente con la crescita dell’interesse intorno al metaverso, si assiste anche alla crescita della moda al suo interno. 
Negli ultimi mesi, i brand della moda hanno implementato diverse strategie per fare il loro ingresso nel metaverso. 
Alcuni, come Dolce&Gabbana ed Etro hanno aperto dei flagship store nel Metaverse Fashion District, uno spazio sulla 
piattaforma Decentraland. 
Forever 21, durante la Metaverse Fashion Week (MVFW), ha presentato la collezione di wearables creata proprio per il 
metaverso. Philipp Plein ha fondato il Museum of NFT Arts, aperto a tutti gli utenti, e ha lanciato la sua prima collezione per 
il metaverso con una sfilata di moda su una passerella speciale in collaborazione con l’artista 3D Antoni Tudisco.
Altri brand hanno collaborato con altre piattaforme gaming, come Roblox e Fortnite per lanciare i loro prodotti digitali. 
Balenciaga, ad esempio, ha collaborato con Fortnite, dando ai giocatori la possibilità di acquistare indumenti firmati per i 
loro avatar, contribuendo ad aumentare l’interesse intorno al brand. Balenciaga, insieme a Prada e Thom Browne, è stato tra 
i primi a collaborare con Meta per la vendita di capi di abbigliamento e accessori digital nel nuovo negozio per avatar creato 
da Meta, dove gli utenti potranno acquistare gli abiti per i propri avatar da indossare su Instagram, Facebook e Messenger 
(McDowell, 2022).
Valentino e Marc Jacobs, invece, hanno personalizzato il guardaroba in Animal Crossing (miltiplayer.com). 
E ancora, Nike è entrata nel metaverso di Roblox realizzando il progetto Nikeland, uno spazio digitale con minigiochi, 
campi da calcio, piste, parchi, campi, mentre Adidas ha aggiunto alla presenza su Fortnite, anche quella nel metaverso di 
TheSandbox. 
Il brand di lusso Gucci ha realizzato un’operazione trasversale, entrando nel mondo del gaming di Fortnite e in quello di 
Roblox attraverso la creazione del Gucci Garden, un giardino digitale che riflette la visione del direttore creativo Alessandro 
Michele, e attraverso la realizzazione della Gucci Gaming Academy, un’accademia per la formazione professionale dei gamer, 
realizzata in collaborazione con Faceit e l’Organizzazione Mondiale della Sanità (pro.faceit.com).  
3.1. La netnografia
Benjamin definisce la strada come abitazioni del collettivo (1982), avendo in mente la Parigi di fine Ottocento e intendendo 
la strada come il luogo in cui si incrociano le persone e le merci. Oggi non possiamo ignorare i cambiamenti dovuti dalla 
digitalizzazione. Tenuto conto che gli ambienti digitali non sono più da considerarsi come spazi altri, ma come i luoghi in cui 
le persone lavorano, interagiscono e stabiliscono relazioni sociali, è chiaro che sono necessari nuovi metodi che permettano 
di fare ricerca negli ambienti virtuali. 
In tal senso, la netnografia appare come una ricerca etnografia online che consente al ricercatore di potersi avvalere di un 
metodo per l’osservazione, la partecipazione e la raccolta dati negli ambienti digitali e in cui il ricercatore può scegliere se 
approntare un’osservazione partecipativa oppure porsi come semplice osservatore. 
La netnografia cyber-etnografia può essere definita come una branca della sociologia che si occupa dell’analisi del 
comportamento degli utenti su internet; in particolare, Fox e Roberts (1999) la definiscono come la sociologia degli spazi 
sociali virtuali e delle interazioni tra le comunità online. Secondo Kozinets (2002, p. 62) “la netnografia fornisce ai ricercatori 
di mercato una finestra sui comportamenti naturali, come la ricerca di informazioni o le discussioni sui prodotti tra i 
consumatori”. 
3.2. Metodologia
Per la realizzazione di questo studio si è proceduto verso l’osservazione dei posizionamenti dei brand della moda utilizzando 
il metodo netnografico. 
L’applicazione di tale metodo ha portato a una prima costruzione di una mappa generale dei posizionamenti dei brand 
della moda all’interno dei metaversi elencati, più uno, quello del videogioco Animal Crossing, che si è deciso di includere tra 
gli universi da annoverare per le caratteristiche che sono state considerate necessarie per poter definire una piattaforma 
metaverso.
Si è operato successivamente tramite l’osservazione non partecipativa della MVFW iniziata il 24 marzo e proseguita fino al 
27 marzo.
 La mappa, realizzata osservando i posizionamenti delle aziende di moda nei metaversi, offre una prima ricognizione su 
quali fossero i metaversi su cui i brand della moda hanno deciso di puntare e studiare l’evoluzione. 
VISUAL Review, 2022, pp. 7 - 10
In una prima fase, si è deciso classificare i metaversi in “game” e “no game”, intendendo con i primi le piattaforme nate 
originariamente come videogiochi e che poi, nel tempo, hanno raggiunto caratteristiche grazie alle quali è possibile classificarli 
come metaversi. Le caratteristiche prese in considerazione sono quelle riportate dall’Osservatorio del Metaverso (Cosenza, 
2022): tridimensionalità degli ambienti, condivisibilità degli spazi in contemporanea da più persone, socialità e con identità 
basata su avatar spostabili liberamente e con la capacità di interagire con altri e con l’ambiente (escludendo quelli nei quali 
l’avatar è confinato in un unico ambiente)
     Tra i metaverse “gaming” sono stati selezionati Fortnite; Roblox; Minecraft; Animal Crossing. 
All’interno di questi metaversi game le aziende di moda che hanno investito sono: Adidas; Balenciaga; Chanel; Gucci; Nike; 
Tommy Hilfinger; Puma; Valentino; Marc Jacobs.  
Nei Metaversi “no game” è stato selezionato Decentraland perché si ritenuto che presenti tutte le caratteristiche per 
essere inteso come metaverso e per il numero di aziende di moda che vi hanno investito. 
Seppur esistano altri metaversi che per caratteristiche di tridimensionalità, condivisibilità, socialità e con identità basata 
su avatar, non sono state presi in considerazione in questo studio in quanto non sono stati scelti dalle case di moda. 
All’interno del metaverso di Decentraland le aziende di moda che hanno investito sono: Peter Dundas; Nicholas Kirkwood; 
Faith Connexion; Chufy; Garrett Leight – California Optical; D&G; Elie Saab; Jacob & Co.; Gary James McQueen; Imitation of 
Christ; Frank Muller; Republique Monnier Paris; Gary James McQueen; Mert Ortsamo con Dressx; D-Cave per Bulova; Etro; 
Bonnie Young.
A metà tra la dimensione “game” e “no game” sono stati classificati i metaversi di TheSandbox e Zepeto. Al loro interno 
troviamo i brand di Gucci e Adidas.
3.3. Analisi dei dati
Tale classificazione consente di avere un primo quadro su come i brand internazionali di moda si sono posizionati nei 
metaversi in base ai target e agli obiettivi di marketing.
Come si evince dalla figura 2, brand come Adidas, Nike, Puma, Balenciaga hanno investito nel metaverso game 
coerentemente con i target aziendale. 
Dalla stessa classificazione si evince inoltre la strategia del brand del lusso Gucci di intercettare l’interesse di un target più 
giovane, ragion per cui ha investito nel metaverse game di Fortnite, Roblox, TheSandbox e Zepeto.
Figura 2: Mappa dei posizionamenti dei brand della moda nel metaverso
Fonte: Elaborazione propria (2022).
Dal 24-27 marzo si è tenuta la prima Metaverse Fashion Week, un evento che ha avuto sede nel metaverso di Decentraland, 
i cui dati riportati sono i seguenti:  70 brand partecipanti, oltre 25 sfilate, 15 conferenze di esperti del settore, 4 notti di after 
party, più di 26mila visitatori che sono entrati sulla piattaforma di Decentraland per la prima volta e più di 108mila visitatori 
su Decentraland durante la metaverse fashion week (decentraland.org)
I brand che hanno preso parte all’evento sono stati: DKNY, Tommy Hilfiger, Paco Rabanne, Dolce & Gabbana, Etro, Charles 
& Keith e Prive Porter, ForEver21, Philipp Plain, Estée Lauder, Hogan, Auroboro, Elie Saab, Imitation of Christ, DUNDAS, 
VISUAL Review, 2022, pp. 8 - 10
Nicholas Kirkwood in collaborazione con White Rabbit, Franck Muller, produttore di orologi a tema crypto e metaverso, 
FaithTribe, Chufy, Jacob & Co, Monnier Frères, Gary McQueen, Mert Otsamo, Guo Pei, oltre a famosi marchi web3 come 
DeadFellaz, The Sevens, 8SIAN, Fang Gang e Il Mortiverso.
In occasione della MVFW è stato realizzato un vero e proprio quartiere virtuale dello shopping di lusso, denominato 
Fashion District, uno spazio che rievoca rue Montagne di Parigi. Per la realizzazione complessiva dell’evento sono stati 
acquistati circa 90.000 appezzamenti di terreno virtuale (ccr-mag.com).
I brand che hanno aperto uno spazio virtuale nel Fashion District sono stati Elie Saab, D&G, Etro, Chufy, Nicholas Kirkwood, 
Faith Connexion, Garrett Leight – California Optical, Jacob & Co., Gary James McQueen, Imitation of Christ, Frank Muller, 
Republique Monnier Paris, Gary James McQueen, Mert Ortsamo con Dressx, D-Cave per Bulova, Etro, Bonnie Young, Peter 
Dundas nel cui negozio digitale è visibile la riproduzione del video della campagna pre- autunno 2022. Nello specifico:
• Dolce & Gabbana per UNXD ha debuttato con venti look indossabili all’interno di uno spazio evento mol-
to simile a una discoteca.
• Hogan ha organizzato un after party con il DJ set di Bob Sinclair. L’evento è stato creato in collaborazione
con Exclusible, mescolando moda, lusso e musica elettronica.
• Si è tenuta una tavola rotonda sul futuro del commercio decentralizzato e un panel talk sulla storia e il
futuro della moda virtuale, uno speciale incontro sulla sostenibilità della moda, moderata da David Cash
di CashLabs, e con i relatori Daria (DressX), Natalia (DressX) e Zofia Zwieglinska (Glossy).
• Estée Lauder ha lanciato il suo primo spazio su Decentraland con un’esperienza nel nuovo centro di bel-
lezza virtuale e un omaggio indossabile ispirato a uno dei propri prodotti più iconici, l’Advanced Night
Repair Serum Synchronized Multi-Recovery Complex (mvfw.com).
• L’apertura del centro commerciale Threedium in cui è stata ospitata una collezione di boutique di marca
insieme a wearable 3D di marchi globali che hanno partecipato alla Metaverse Fashion Week.
• Tommy Hilfiger, DKNY e Selfridges hanno aperto negozi pop-up simili in altri distretti di Decentraland.
Alcuni, come Selfridges, hanno costruito enormi strutture postmoderne con più piani.
• Mango, noto marchio del fast fashion ha aperto il suo store nel Museum District.
• Philipp Plein ha tenuto un after parti per meno di un centinaio di utenti che hanno seguito l’evento di
fronte a un DJ set digitale, nella “Plein Plaza” in cui è presente il Mona, il Museo sotterraneo dell’arte in
NFT di Plein (decentraland.org).
La prospettiva di una moda digitale ha consentito agli utenti che vi hanno preso parte di dare un tocco fashion ai propri 
avatar, personalizzandoli attraverso capi coerenti con le loro caratteristiche e gusti. 
4. Conclusioni
Scopo di questo lavoro era  quello di realizzare uno studio esplorativo su MVFW attraverso un’analisi netnografica e fornire 
un quadro sulla presenza delle case di moda identificando come il digitale stia ridefinendo il consumo della modaDall’analisi 
della letteratura, dalla mappatura eseguita e dall’analisi dei dati reperiti, si può ragionevolmente concludere che il Metaverso 
rappresenti una sfida di adattamento tecnologico relativamente importante per il settore della moda. 
In particolare, l‘esperienza della Metaverse Fashion Week, per quanto ancora embrionale, trattandosi della prima 
edizione, offre una finestra affascinante, degna di essere esplorata; l‘ambizione e il clamore che le ruotano intorno sono degni 
di attenzione e studio. Eventi come la MVFW, infatti, hanno lo scopo di garantire che la società interagisca in modo naturale 
con la tecnologia e le nuove evoluzioni, educando le persone all’ambiente digitale inteso non come una minaccia ma un nuovo 
modo di creare e progettare l’economia digitale. Se la moda infatti è novità, il Metaverso è sicuramente lo spazio più adatto 
al momento.
Siamo consapevoli dei limiti che uno studio esplorativo, per sua natura, ha, analizzando un fenomeno molto recente, ma 
riteniamo che si possano sviluppare nuove e promettenti aree di ricerca.
VISUAL Review, 2022, pp. 9 - 10
5. Ringraziamenti
Il presente testo è parte della ricerca di dottorato riguardante I posizionamenti del fashion nel metaverso realiz-
zata per il corso di dottorato del XXXVII ciclo presso l’Università eCampus. Di questo lavoro ringrazio la mia tutor, 
la prof.ssa. Sabrina Bonomi. 
MODA E METAVERSO: UNO STUDIO ESPORATIVO SULLA PRIMA METAVERSO FASHION WEEK
Riferimenti
Benjamin, W. (1982). Parigi capitale del XIX secolo. Einaudi. 
Calefato, P. (2021). La moda e il corpo. Carocci Editore.
Cosenza, V. (2022). Vicos, La Mappa del Metaverso. https://cutt.ly/bLCAR2d  
Codeluppi, V. (2007). Dalla corte alla strada. Natura ed evoluzione sociale della moda. Carocci.
Giovanardi, E. (2022). Il metaverso le nuove frontiere del mercato disintemediato. NFT e Metaverso, IlSole24ore. 
Di Bartolo, H. (2022). Navigating the metaverse. Wiley.
Kozinets, R. V. (2002). The field behind the screen: using netnography for marketing research in online communities. 
Journal of Marketing Research, 39, 61-72.
Fox, N. y Roberts, C. (1999). GPs in cyberspace: the sociology of a ‘virtual community’. The Sociological Review, 
47(4), 643-671.
Lipovetsky, G. (1989). L’impero dell’effimero. La moda nelle società moderne. Garzanti.
McDowell, M. (2022). Meta’s new digital fashion marketplace will sell Prada, Balenciaga and Thom Browne. Vogue 
Business. https://cutt.ly/PLCSIlQ 
Ibid (2021). Shaping online avatars: Why our digital identities differ. Vogue Business. https://cutt.ly/xLCSLgr 
Riello, G. (2021). La moda. Una storia dal Medioevo a oggi. Laterza.
Simmel G. (1985). La moda. Mimesis.
Sitografia:
https://coinstats.app/blog/metaverse-fashion-week-2022/ 
https://metaversefashionweek.com/ 
https://institute-digital.fashion/
https://corp.roblox.com/